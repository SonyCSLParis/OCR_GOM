162
LES JARDINIERS DE PARIS
et convient oster les feuilles d’en bas et les replanter jusques à
l’œil d’en haut. Les troncs qui sont tout défeuillés, ne convient¬
il plus replanter, mais laissier en terre, car ils getteront.
minces.
Nota. — Que se tu replantes en esté, en temps sec, tu dois
getter de l’eau dans la fosse en temps moite, non.
Nota. — Que se les chenilles manguent tes choulx, quand il
pleuvra, sème de la cendre par-dessus les choulx, et les che¬
nilles mourront.
Item. — Tu peux regarder par dessous les feuilles des choulx
et là trouveras grande assemblée de mittes blanches en un tas,
et saches que c’est dont les chenilles naissent, et pour ce, l’en
doit couper la place où est cette graine et getter loing.
Poireaux soient semés en la saison, puis replantés en octobre
et en novembre.
Si vous voulez avoir raisins sans pépins, prenez en croissant
(de la lune), en temps que l’on plante la vigne. C’est assavoir,
en février une plante de vigne avecques la racine, et ostez la
mouelle d’une part et d’autre. Puis rongniez le cep et liez tout
au long de fil noir, puis plantez le cep et fumez de bonne
fumure et estoupez de terre le trou d’en hault de la jointure du
cep.
Si vous voulez enter un cerisier ou prunier sur et dedans un
cep de vigne, puis en mars la fendez à quatre dais près du bout
et ostez la mouelle d’une part et d’autre, et là faites la place de
l’amande d’un noyau de cerise et la mettez et enclavez dedans
cette fente et liez de fil le cep joint comme devant.
Si vous voulez entrer un cep de vigne dedans un cerisier
faites tailler le cep de vigne qui sera planté et de longtemps en¬
raciné auprès du cerisier et en mars environ Notre-Dame (l’An¬
nonciation, 25 mars), perciez iceluy cerisier d’une tarrière du
gros (de la grosseur) d’iceluy cep, et parmi le trou dudit cerisier,
boutez iceluy cep, qu’il fasse tout oultre un pié de long, puis
estoupez le tout aux deux côtés du cerisier ; c’est assavoir de
terre glaise, de mousse, et entortillez de drapeaults, tellement
que aucune pluie ne puisse au pertuis.
Item. — Le cep de vigne doit estre escorché et l’escorce d’ice¬
luy cep pelée et ostée jusques au vert, en tout seulement comme
touche ce qui est dedans le corps du cerisier, car s’ainsi est fait
et que l’escorce soit pelée et ostée, le vif du cep qui joindra au
18