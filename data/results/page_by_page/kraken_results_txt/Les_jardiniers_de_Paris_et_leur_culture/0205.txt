LES PREMIERS MARCHÉS ET LES HALLES DE PARIS 193
auques; et chacun des autres, come compaignons, devra obole
de tonlicu, jas tout de sas, de coste et de magne ni aura et del
sac un denier de tonlieu.
ARTICLE IV
Se li un les compaignons ne marchande au charetier pour
touz les compaignons, cel qui pour li seul marchande premier
de sa voiture au charetier est quitcs de son tonlieu pour deux
deniers, ja tout de sas, ne de costes, ne de magnes n’i aura seur
la charete, et si doit obole de halage. Et nus des autres com¬
paignons de cel sur la charete ne doit point de halage, car cel
qui premièr marchande de la voiture au charetier, pour lui ou
pour ses compaignons, doit paier le halage.
ARTICLE V
Fruis qui vient par eau, en grenier, contremont ou contreval,
l’icuel qui est à home de dehors, li muiz, c’est assavoir XXII
costes, ou III tonnel par le mai doivent VIII deniers de tonlieu.
Et cel tonlieu doit cel qui veut, et cil qui achate ne doit point
de tonlieu, se il est demeurans à Paris ; et cil est demeurans
de hors Paris et il achate, il doit paier de chascun sac un denier
de tonlieu, de chacune magne un denier, de chacune coste
obole de tonlieu, se il les maine par eau ou à charete. La somme
au cheval doit un denier de tonlieu et seur asne obole et à col
noiant.
ARTICLE VI
Tout cel qui sont estagiers de Paris sont quites des coutumes
devant dittes.
ARTICLE VII
Le home de dehors Paris, amaine fruiz à Paris par eauc, en
coste, en magnes, en sacs ou en corbillons, il doit de chacune
magne un denier de tonlieu, de chacune coste obole de tonlieu.
de chacun sac un denier de tonlieu, soit qu’il vende à un home
ou plusieurs.
ARTICLE VIII
Teut cel qui sont regrattiers à Paris et marchandent d’aigrun,
doivent un denier au jour de la Saint-Denis.
ARTICLE IX
Teut les regrattiers de Paris qui vendent aigrun et demeurent
dedenz les bornes de la Saint-Ladre doivent chascun deux deniers
de coustume à la foire Saint-Ladre, avec les quatre devant diz.
